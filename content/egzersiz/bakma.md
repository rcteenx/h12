---
title: "Bakma Egzersizi Nedir ve Nasıl Yapılır?"
slug: "bakma-egzersizi"
date: "2023-09-22"
description: "Bilinçli farkındalık çalışmaları bakma egzersizi sunumu"
tags: ["bakma", "görme", "uyanık kalma", "2,5"]
---

## Bakma Egzersizi Nedir?

Bakma egzersizi, bilinçli farkındalığı (2,5) korumak için gözlerimizi kullanan bir egzersizdir.

Bakma egzersizi, bilinçli farkındalığı korumak ve uzatmak için kullanılır.

Herhangi bir yer ve zamanda uygulanabilir. Pratik ve kolay bir egzersizdir. Pek çok kişide etkin sonuçlar üretir.

### Uyarı

Bu egzersizi yapabilmek için, belli bir farkındalık seviyesi gereklidir. Bilinçli farkındalığı (serbest dikkat) herhangi bir nesne, duygu ya da fikre bağlı olmadan koruyabilmek gerekir.

Bu egzersiz uyandırmayı amaçlamaz. Belli bir uyanıklı anında kullanılır. Mevcut bilinç halini korumaya destek olur. Bu halin, süresini arttır ve derinleştirir.

Öncelikle bu egzersize başlamak için olağan bilinç halinin biraz üzerinde dikkatinizi toplamanız gerekli. Eğer bu hali sağlayamıyorsanız, sizi bu aşamaya yükseltecek diğer egzersizlerle başlamanız daha iyi olur.

## Bakma Egzersizi Nasıl Yapılır?

Gözlerinizin odaklandığı yeri 3-5 saniyede bir değiştirin.

Diğer bir ifadeyle, herhangi bir yere bakarken, düşünce ya da duygular öne çıkmaya başladığı anda farklı bir yere bakın.

Bu düşünce ve duygular, bazen o an baktığınız nesneyle ilgili çağrışımlar olabilir. Bazen de daha önceden yaşanmış ya da sonradan yaşanması muhtemel bir olay olabilir. Amacımız, olabildiğince dikkatimizi düşünce akışının üzerinde tutmaya çalışmak.

### Egzersiz Süresi

Genel bir tavsiye olarak, bu egzersizi 2-3 dakika kadar devam edebilir. Ancak duruma ve kişiye bağlı olarak, 5-10 saniye ile, 5-10 dakika arası yapılabilir.

### Egzersiz Bitişi

Genel olarak egzersizlerin, mekanik bir düşünceye kapılarak bitmesi tercih edilmez. Bitişini de olabildiğince bilinçli yapmaya çalışalım.

Diğer bir ifadeyle, egzersize önceden bir süre koyalım ve bunu bitirip, dikkatimizi serbest bırakalım. Egzersiz içinde, bir düşünce ya da duyguya kaptırarak, bitişi fark etmeden uykuya dalmış olmak tercih edilmez.

Egzersizin bitişi de en az başlangıcı kadar önemlidir. Bilinçli bir biçimde egzersizi sona erdirebildiğiniz sürelerde yapmaya çalışın. Örneğin egzersizi 2 dakika yapıp, bilinçli bitirmek; 5 dakikaya yapmaya çalışıp 3.dakikada uyumaktan daha iyidir.

---

## Bakma Egzersizi Video Anlatımı

### İlgili sayfalar
